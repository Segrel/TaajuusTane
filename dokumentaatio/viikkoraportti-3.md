# Viikkoraportti 3

Varsinaisen [FFT:n toteutus](https://github.com/Segrel/TaajuusTane/commit/0a48f0768200d9a990381d5f2f059b6c12a1919b) oli tämän viikon pääasiallinen tehtävä. Testausta varten laskettiin käsin yksinkertaisia Fourier-muunnoksia pienellä datamäärällä ja kirjoitettiin tämän pohjalta yksikkötestit. Osana toteutusta tehtiin myös javadoc -dokumentaatiot, myös luokan sisäisille metodeille koodin lukemista helpottamaan. Koska käytetty FFT -algoritmi edellyttää syötteen pituudeksi kahden potenssin, tehtiin toistaiseksi yksinkertainen syötesignaalin pituuden leikkaus kahden potenssiksi. Jos aika kurssin aikana riittää, tämän tilalle voi koittaa toteuttaa jonkin tavan, jolla koko signaali otetaan analyysissa huomioon.

Sovellus osaa [pienien lisäyksien](https://github.com/Segrel/TaajuusTane/commit/8323fd1157377fbb8c361301ff7a3fd2ea14cb44) jälkeen nyt suorittaa määrittelydokumentissa kuvatun toimen perusäänen tunnistamisesta, mutta tätä ei voi vielä kutsua mitenkään lopulliseksi toteutukseksi, vaan kokonaisuutta pitää vielä siistiä ja refaktoroida. Annetaan tämän kuitenkin hautua hetki samalla kuin viedään kokonaisuutta eteenpäin.

Testaamisen osalta lähdettiin jo työskentelmään FFT-algoritmin suorituskykytestauksen parissa, mutta mitään valmista ei tällä viikolla vielä syntynyt, tämä jatkuu viikolla 4. Tavoitteena olisi saada tämä seuraavaksi tehtyä, jotta mahdollisia muutoksia algoritmissä voidaan verrata suorituskyvyltään tähän ensimmäiseen versioon.

Myös jonkinlainen hyväksyntätesti sovelluksen kokonaistoiminnasta olisi hyvä saada aikaiseksi ensi viikolla. Tätä varten tehtiin [yksinkertaisten skripti](https://github.com/Segrel/TaajuusTane/commit/a81049739b8402ae3e66b68b52e3723e72f1d8f8) äänitiedostojen luomiseen. Koska äänitiedostojen luonti ei ole osa varsinaista sovellusta, vaan tämä on lähinnä työkalu testaamisessa käytettävien tiedostojen luontiin, kirjoitettiin tämä ajan säästämiseksi ja yksinkertaisuuden vuoksi pythonilla.

Näiden testien kirjoittamisen ohessa aletaan myös seuraavaksi muotoilla testausdokumenttia.

#### Tuntikirjanpito
- Fourier -muunnos 8h
- Suorituskykytestaus 2h
- Dokumentaatio 1h
- Muut 1h
